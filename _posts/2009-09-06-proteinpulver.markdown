---
layout: post
published: true
title: Proteinpulver
excerpt: Proteintillskott, vilka typer finns och när ska de användas?
logo: shaker.jpg
categories:
- Kosttillskott
tags:
- protein
- muskelökning
- styrketräning
- Träning
- Kosttillskott
comments: []
---
<p class="lead">
Ett proteinpulver är som namnet antyder protein i koncentrerad pulverform. Detta tillskott kan användas för att komplettera den vanliga kosten i en diet där ett högt intag av protein är viktigt, exempelvis vid muskelökningar och/eller för att förhindra muskelnedbrytning vid viktnedgång. Eftersom proteinpulver är relativt billigt och lätt att ha med sig är det mycket vanligt att inta tillskottet i samband med träning då kroppen behöver det som mest.
</p>

##Mjölkprotein - Vanligast på marknaden
Det finns flera olika typer av proteinpulver på marknaden men de flesta baseras på mjölkprotein. Mjölk består av två proteiner, <strong>vassle</strong> och <strong>kasein</strong>. Den stora skillnaden mellan de två är hastigheten i vilka de två tas upp i kroppen. Medan vassle är ett väldigt snabbt protein är kasein ett långsamt, hastigheten för med sig lite olika användningsområden för de två.

###Kasein
Kasein motverkar muskelnedbrytningen genom att vara verksamt under en lång tid efter intag vilket ger en stadig tillförsel av aminosyror. På grund av detta rekommenderas detta oftast som mellanmål eller som "nattprotein" att inta direkt innan sömn.

###Vassle (whey)
Vassle tas upp snabbt av kroppen och ger en mer koncentrerad och direkt tillförsel av aminosyror. Detta stimulerar proteinsyntesen, nybyggandet av muskelprotein. På grund av det snabba upptaget rekommenderas vassle oftast som ett tillskott att ta runt träning. En kombination av vassle och kasein kan också vara en bra val.

<div style="float:right;margin-left:10px;">
<script type="text/javascript"><!--
google_ad_client = "ca-pub-2791399157979138";
/* 300x250, skapad 2009-11-09 */
google_ad_slot = "4497886166";
google_ad_width = 300;
google_ad_height = 250;
//-->
</script>
<script type="text/javascript"
src="http://pagead2.googlesyndication.com/pagead/show_ads.js">
</script>
</div>

##Olika typer av proteinpulver
Det finns en uppsjö med olika varianter av mjölkprotein att välja bland som konsument. Det som ofta varierar är tillverkningsmetod och hur "rent" pulvret är, alltså vilken procentandel protein som pulvret består av. Eftersom marknaden är så pass bred gör man oftast bäst i att köpa från en välkänd leverantör för att vara säker på att få tillskott av bra kvalité. Att se över innehållsförteckningen är också en bra idé då namnet på produkten ofta kan vara vilseledande vad gäller mängden protein i pulvret.

###Koncentrat och isolat
Skillnaden mellan isolat och koncentrat är att isolatet har genomgått en grundligare process som ger det en renare form. Isolatet får en högre procentandel protein och med det mindre kolhydrater och fett. Priset är oftast högre på isolat.

###Hydrolysat
Ett hydrolyserat protein är förspjälkat och kan därför tas upp snabbare i kroppen. Mängden hydrolyserat protein som intas kan hållas mindre än för vanliga proteinpulver men ändå ge samma effekt. Priset på denna typ av pulver ligger oftast högre än de andra.
