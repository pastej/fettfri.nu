---
layout: post
published: true
title: Viktminskning
logo: viktminskning-intro.jpg
excerpt: Lär dig grunderna för hur du sätter igång din fettförbränning.
title2: Introduktion till viktminskning | fettfri.nu
keywords: fettförbränning,viktminskning,energibehov
description: Kroppen förbränner energi för att klara av de uppgifter den har. Lär dig om hur du kan få fart på din fettförbränning.
categories:
- Viktminskning
tags:
- Fettförbränning
- energibehov
- Viktminskning
comments: []
redirect_from: "/viktminskning/introduktion/"

---
## Kroppens energiförbrukning
Kroppen förbränner energi för att klara av de uppgifter den har. Även om du skulle ligga helt stilla en dag kommer kroppen fortfarande att förbruka energi, det kallas basalt energibehov (<a href="{{ site.baseurl }}{% post_url 2013-01-02-energibehov %}">Räkna ut ditt energibehov</a>). Se det som en TV som står i standby-läge, den kommer att förbruka ström men inte alls lika mycket som den skulle göra om den skulle vara påslagen. Det samma gäller för dig, är du igång och rör dig under en dag kommer du att förbruka mer energi än i standby-läge.

Energi får vi alla i oss varje dag i form av mat och dryck, och det är viktigt för att kroppen ska fungera. För att kunna åstadkomma en viktminskning är det dock av yttersta vikt att balansen mellan mängden energi du får in i kroppen och den du förbrukar är den rätta. Man brukar tala om att ligga på ett "kaloriunderskott" eller "kaloriminus" i dessa sammanhang och det innebär att energin in i kroppen är mindre än mängden energi som förbrukas. Eftersom det inte finns något överskott av energi kommer kroppen inte ha något att lagra i kroppen utan den blir i stället tvungen att ta från de reserver som finns, bland annat av fettet.

<div style="float:right;margin-left:10px">
<script type="text/javascript"><!--
google_ad_client = "ca-pub-2791399157979138";
/* Vertikal 120x240 */
google_ad_slot = "1388240223";
google_ad_width = 120;
google_ad_height = 240;
//-->
</script>
<script type="text/javascript"
src="http://pagead2.googlesyndication.com/pagead/show_ads.js">
</script>
</div>

###Vikten av rätt kost
Rätt kost är tillsammans med kaloriunderskott nyckeln till framgång när det gäller viktminskning. I din diet är det viktigt att du får i dig tillräckligt med protein, 1,6-2 gram per kilo kroppsvikt kan vara ett riktmärke. Detta är viktigt eftersom proteinet hjälper dig att hålla igång din ämnesomsättning och dessutom håller dig mätt längre, vilket kan vara nog så viktigt. Dessutom minskar proteinet mängden muskler du förlorar under viktnedgången, vilket är bra ur många aspekter.

Förutom protein så är även fettet viktigt. Detta behövs för att kroppen ska kunna ta upp vitaminer samt för att hormonnivåerna inte ska påverkas negativt. Som ett riktmärke kan 0,5-1 gram per kilo kroppsvikt användas. Kvalité på fett är så klart relevant, nötter, olivolja, avokado och linfröolja är exempel på bra fettkällor.

###Träna för viktminskning
Träningens hälsoeffekter är många och självklart har du allt att vinna på att röra på dig lite extra i veckorna. Ökad kondition ger en ökad ämnesomsättning och mer muskelmassa gör att du förbränner mer energi. Ligger du dock på ett kaloriunderskott och håller en bra kost borde viktminskningen vara igång vare sig du rör på dig mer än vanligt eller ej. Träning ger dig förutom hälsoeffekterna möjligheten att hålla igen på maten (energin in) lite mindre eftersom du förbrukar mer energi. Dessutom kan du genom styrketräning under din viktminskning minska muskelförlusten ytterligare eller till och med bygga på dig lite muskler om du inte tränat särskilt mycket med vikter innan. Du har som sagt allt att vinna på att röra dig!

###Strategi för viktminskning
En sammanfattning av det som står ovan ger dig en strategi för att lyckas.

<ol>
	<li>Gör av med mer energi än du får i dig genom maten.</li>
	<li>Ät en bra och varierad kost med tillräcklig mängd protein och fett.</li>
	<li>Träna för bättre kondition och styrka.</li>
</ol>

Läs mer om viktminskning i <a href="{{ site.baseurl }}{% post_url 2011-12-02-tips-for-viktminskning %}">Tips för viktminskning</a>.

<strong>Lycka till!</strong>
